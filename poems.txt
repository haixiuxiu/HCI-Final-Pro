#1
江南
《汉乐府》
江南可采莲，莲叶何田田。鱼戏莲叶间。
鱼戏莲叶东，鱼戏莲叶西，鱼戏莲叶南，鱼戏莲叶北。
#2
咏鹅 
（唐）骆宾王
鹅鹅鹅，曲项向天歌。白毛浮绿水，红掌拨清波。
#3
画 
（唐）王维
远看山有色，近听水无声。春去花还在，人来鸟不惊。
#4
悯农
（唐）李绅
锄禾日当午，汗滴禾下土。谁知盘中餐，粒粒皆辛苦。
#5
古朗月行
（唐）李白
小时不识月，呼作白玉盘。又疑瑶台镜，飞在青云端。
#6
风
（唐）李峤
解落三秋叶，能开二月花。过江千尺浪，入竹万竿斜。